## Εισαγωγή
Το παρόν έγγραφο αποτελεί σχέδιο έγγραφου ανάλυσης απαιτήσεων της διαδικτυακής πλατφόρμας <???>.
### Στόχος πλατφόρμας
Η πλατφόρμα ξεκίνησε τη λειτουργία της το 2017 και αποτελεί μια διαδικτυακή κοινότητα όπου γονείς μπορούν να επιλέξουν δραστηριοτήτες για τα παιδιά τους μέσα από μια μεγάλη γκάμα καταχωρήσεων από παρόχους παιδικών δραστηριοτήτων. Μέσω αυτής θα μπορούν γονείς να έχουν εποπτεία των δραστηριοτήτων για παιδιά που διοργανώνονται σε κάθε περιοχή στο σύνολό τους, αλλά και να αναζητούν με συγκεκριμένα κριτήρια δραστηριότητες και εκδηλώσεις για τα παιδιά τους, όπως και να κάνουν κράτηση γι' αυτές που επιθυμούν, άμεσα, γρήγορα και με ασφάλεια. Παράλληλα, επιθυμούμε η πλατφόρμα μας να είναι οικονομικά βιώσιμη και να μας αποφέρει κέρδη, που θα συμβάλλουν στην επιβίωση και επέκτασή της σε βάθος χρόνου. Για το σκοπό αυτό, θα προσπαθήσουμε να παρέχουμε κίνητρα στους παρόχους υπηρεσιών για να προβάλλουν τις δραστηριότητες τους μέσω της πλατφόρμας μας και να μεριμνήσουμε, ώστε να επιτυγχάνεται κάθε φορά αμοιβαίο όφελος από τη λειτουργία της.

## Κατηγορίες χρηστών
Θα υποστηρίζονται οι παρακάτω ρόλοι χρηστών:

* **Ανώνυμος Χρήστης**
 >Χρήστης που δεν είναι εγγεγραμμένος, ή δεν είναι συνδεδεμένος στην πλατφόρμα.
* **Γονέας**
 >Χρήστης που συνδέεται ως γονέας, ώστε να αναζητήσει δραστηριότητες.
* **Πάροχος Υπηρεσιών**
 >Χρήστης ο οποίος θέτει έναν αριθμό εκδηλώσεων και δραστηριοτήτων ώστε να διαφημιστούν από την πλατφόρμα.
* **Διαχειριστής**
 >Χρήστης με αυξημένες αρμοδιότητες για την διαχείριση της πλατφόρμας και των χρηστών που συνδέονται σε αυτήν.

<br/>
Στην συνέχεια εξηγούνται λεπτομερώς οι λειτουργίες κάθε ρόλου χρήστη:

\- **Ανώνυμος Χρήστης**
Κάθε ανώνυμος χρήστης θα έχει την δυνατότητα να περιηγηθεί στην πλατφόρμα, να δει και να αναζητήσει δραστηριότητες, οι οποίες, όμως, θα παρουσιάζονται με περιορισμένες λεπτομέρειες. Δεν θα μπορεί να ανεβάσει ο ίδιος μια δικιά του, να κάνει κάποια κράτηση, ή να δει τις κριτικές των παρόχων. Θα μπορεί να κάνει εγγραφή στην πλατφόρμα είτε ως γονέας είτε ως πάροχος, ανάλογα με την χρήση που θέλει να κάνει στην πλατφόρμα. 

\- **Γονέας**
Ο χρήστης Γονέας πρόκειται για έναν εγγεγραμμένο στην πλατφόρμα χρήστη. Σε κάθε συνεδρία θα συνδέεται και θα αναγνωρίζεται από την πλατφόρμα, ώστε να μπορεί να την χρησιμοποιήσει σύμφωνα με τις λειτουργίες του Γονέα. Κάθε γονέας θα μπορεί να αναζητά και να κάνει κρατήσεις για εκδηλώσεις αφήνωντας πιθανώς και κάποια κριτική στον πάροχο-διοργανωτή. Θα μπορεί να τροποποιεί τις πληροφορίες προφίλ του και να αγοράζει πόντους για το ηλεκτρονικό πορτοφόλι του(, μέσω των οποίων γίνεται και η αγορά εισιτηρίων???).

\- **Πάροχος Υπηρεσιών**
Όπως και με τον Γονέα, έτσι και ο χρήστης Πάροχος θα συνδέεται στην πλατφόρμα. Ο Πάροχος θα μπορεί να εισάγει μία καινούρια δραστηριότητα προς διαφήμιση, ή να καταργεί μια υπάρχουσα. Θα έχει την δυνατότητα να πλοηγείται στην πλατφόρμα βλέποντας εκδηλώσεις, όμως δεν θα έχει ηλεκτρονικό πορτοφόλι και δεν θα μπορεί να κάνει κρατήσεις. Τέλος θα μπορεί να επεξεργαστεί το προφίλ του με πληροφορίες της επιχείρησης που εκπροσωπεί, καθώς και να βλέπει την πληρότητα κάθε μιας εκ των δραστηριοτήτων που προσφέρει.

\- **Διαχειριστής**
Θα υπάρχει ένα μικρό σύνολο διαχειριστών πλατφόρμας οι οποίοι θα μπορούν να τροποποιήσουν τους ρόλους και τα δικαιώματα των Γονέων και των Παρόχων, ή και να κλειδώσουν τους λογαριασμούς τους. Μπορούν επιπλέον να επαναφέρουν τον κωδικό πρόσβασης ενός χρήστης έπειτα από απαίτησή του, να αποσύρουν διαφημιζόμενες δραστηριότητες από την πλατφόρμα και να πλοηγούνται στην πλατφόρμα, χωρίς όμως να κάνουν κρατήσεις ή να ανεβάζουν δραστηριότητες. Επίσης θα έχουν πρόσβαση σε ειδικές καρτέλες σχετικές με την εποπτεία της λειτουργίας της πλατφόρμας, ενώ για την τροποποίηση, δημιουγία και διαγραφή λογαριασμών διαχειριστών, ή για την τροποποίηση λειτουργιών της πλατφόρμας, θα απαιτείται η έγκριση δύο διαχειριστών.


## Επιχειρησιακά ζητήματα

### Προσέλκυση χρηστών
Για την προσέλκυση τόσο των γονέων, όσο και των παρόχων, βασιζόμαστε κυρίως στην πρώιμη επιτυχία της πλατφόρμας. Θεωρούμε μια πλατφόρμα εύκολη και απλή στην χρήση, αλλά ταυτόχρονα αξιόπιστη, χωρίς αρχική ή πάγια οικονομική επιβάρυνση, προσιτή από όλους, που μπορεί να πείσει όλο και περισσότερο κόσμο για την χρηστικότητά της. Έχοντας ως αρχική παροχή ένα σύνολο δραστηριοτήτων σε διάφορους τομείς από συμφωνίες με συγκεκριμένους παρόχους, στοχεύουμε στο να καταφέρουμε να διαφημίσουμε διαδικτυακά σε κατάλληλα sites/forums την εταιρία ώστε να αποκτήσουμε την αρχική βάση χρηστών. Παράλληλα, πριμοδοτούμε την αγορά πόντων συναλλαγής, ως περαιτέρω κίνητρο προσέλκυσης χρηστών. Επίσης, στην αρχική σελίδα της πλατφόρμας παρουσιάζονται οι πιο πρόσφατα ανεβασμένες εκδηλώσεις, γεγονός που ευνοεί τους νέους και ενεργούς παρόχους, καθώς χαίρουν μίας ήπιας μορφής διαφήμισης.

### Αγορά και πολιτική εισιτηρίων
Οι Γονείς μπορούν να αγοράζουν με την χρήση πόντων εισιτήρια για εκδηλώσεις που επιθυμούν. Κάθε εισιτήριο είναι ατομικό και μεμονωμένο, δεν υπάρχουν πακέτα εισιτηρίων ή ειδικά εισιτήρια πολλαπλών χρήσεων. Εάν γίνει ακύρωση του εισιτηρίου κατ' απαίτηση ενός Γονέα, τότε του επιστρέφεται το 40% των πόντων του εισιτηρίου, ενώ δυνατότητα ακύρωσης δίνεται μέχρι 48 ώρες πριν την έναρξη της εκδήλωσης. Εξ αυτών, το 10% παρακρατάται από εμάς και το υπόλοιπο 50% πληρώνεται κανονικά στον Πάροχο της εκδήλωσης. Αντιθέτως, αν μία εκδήλωση ακυρωθεί από την πλευρά του Παρόχου, στους Γονείς επιστρέφεται η πλήρης αξία των εισιτηρίων τους, υπό την μορφή πόντων.

### Πόντοι και ηλεκτρονικό πορτοφόλι
Οι χρήστες Γονείς θα διαθέτουν ένα ηλεκτρονικό πορτοφόλι πόντων. Θα μπορούν να φορτώσουν το πορτοφόλι αγοράζοντας πόντους με την χρήση πιστωτικών, χρεωστικών και προπληρωμένων καρτών, με συγκεκριμένα πακέτα αγοράς πόντων (5€ -> 500, 10€ -> 1025, 20€ -> 2100, 50€ -> 5300). Με αυτούς τους πόντους θα μπορούν να αγοράσουν εισιτήρια για τις όποιες δραστηριότητες. Επίσης, οι επιστροφές πόντων θα γίνονται αποκλειστικά υπό την μορφή πόντων. 

### Χρεώσεις
Η υπηρεσία μας παρέχεται δωρεάν τόσο στους γονείς, όσο και στους παρόχους παιδικών εκδηλώσεων, χωρίς κάποια πάγια πληρωμή ή μηνιαία συνδρομή για τη χρήση της πλατφόρμας. Επίσης δεν υπάρχει υποχρεωτικό σταθερό κόστος ανά ανάρτηση εκδήλωσης για τον πάροχο, ή σταθερό κόστος ανά κράτηση εισιτηρίου για τον γονέα. Οι επιλογές αυτές γίνονται ώστε να υπάρχει ευνοϊκό περιβάλλον για την όσο το δυνατόν μεγαλύτερη ανάπτυξη και χρήση της πλατφόρμας, τόσο από παρόχους που θέλουν να προβάλλουν τις εκδηλώσεις τους, όσο και από γονείς που αναζητούν ενδιαφέρουσες δραστηριότητες για τα παιδιά τους. Οι τρόποι με τους οποίους η πλατφόρμα αποφέρει κέρδη είναι οι εξής δύο:

- Η πλατφόρμα μας βγάζει κέρδος από προμήθεια της τάξης του 10% της τιμής του εισιτηρίου, για κάθε εισιτήριο που έχει κοπεί για μια δραστηριότητα. Η προμήθεια ουσιαστικά κατακρατάται από τα χρήματα που η πλατφόρμα θα αποδώσει στον πάροχο της δραστηριότητας μετά το πέρας αυτής, με βάση τα εισιτήρια που έχουν εκδοθεί και πωληθεί από την πλατφόρμα μας για την εν λόγω δραστηριότητα. Κατά την εγγραφή παρόχου στην πλατφόρμα, μέσα στους όρους του συμφωνητικού, καταγράφεται ρητά πως ο πάροχος συμφωνεί με την κράτηση 10% η οποία ουσιαστικά παρέχεται ως αντάλλαγμα για τις υπηρεσίες προβολής της δραστηριότητας από την πλατφόρμα και δημοσιοποίησής της δραστηριότητας μέσω της πλατφόρμας στο ευρύ κοινό. Παράλληλα, ο πάροχος υποχρεούται να μη διαθέτει την ίδια δραστηριότητα σε χαμηλότερη τιμή σε άλλες πλατφόρμες ή εκτός πλατφόρμας. (Οι πάροχοι θα πληρώνονταιστο τέλος κάθε μέρας, για το σύνολο των εκδηλώσεων που πραγματοποιήθηκαν τη δεδομένη ημέρα, μέσω κατάθεσης στον τραπεζικό λογαριασμό που παρείχαν κατά την εγγραφή τους.???)

### Χορηγοί
Για την αποδοτικότερη λειτουργία της πλατφόρμας μας, υποστηρίζουμε τη διαφήμιση χορηγών, με αντάλλαγμα την παροχή δωροεπιταγών για τα καταστήματα τους. Οι δωροεπιταγές που μας παρέχονται από τους χορηγούς μεταβιβάζονται ως bonus στους χρήστες της πλατφόρμας μας, με τρόπο που ενθαρρύνει την κατά το δυνατόν μεγαλύτερη ζήτηση εισιτηρίων  από εκείνους.
Η συγκεκριμένη λειτουργία επιτελείται από φυσικά πρόσωπα που έχουν ως αρμοδιότητα την επικοινωνία μέσω mail, τόσο με τους χορηγούς που επιθυμούν να διαφημιστούν, όσο και με τους χρήστες που δικαιούνται δωροεπιταγή βάσει των αγορών τους.
Οι χορηγοί δηλαδή μας στέλνουν μέσω email  φωτογραφίες ή διαφημιστικά βίντεο που επιθυμούν να «ανεβάσουμε» στη σελίδα μας και καταλήγουμε σε μια αμοιβαία ωφέλιμη συμφωνία μαζί τους. Στη συνέχεια τα φυσικά πρόσωπα που βρίσκονται σε αυτό το πόστο στέλνουν mail στους γονείς, ενημερώνοντας τους για τα bonus που μπορούν να διεκδικήσουν και πιθανότατα για τους πόντους που χρειάζονται ακόμη για να κερδίσουν κάποιο bonus. Αυτή η διαδικασία προσαρμόζεται δυναμικά βάσει των προσφορών που έχουμε από τους χορηγούς και της ζήτησης που παρατηρούμε από τους γονείς  και δεν υπάρχει κάποια αυστηρή πολιτική για την απονομή των bonus.


## Εμβέλεια - Περιορισμοί - Παραδοχές (μηπως να μπουν στο τελος ολων; αν ναι, να προσθεσω την επικοινωνια μεσω e-mail στα αιτηματα υποστηριξης.???)
* Η ευθύνη για την ασφάλεια των παιδιών κατά την διάρκεια της εκάστοτε δραστηριότητας βαραίνει τον πάροχο αυτής. Αυτό αναφέρεται ρητά στους όρους χρήσεις που υποχρεούνται να διαβάσουν και να αποδεχθούν κατα την εγγραφή τους Γονείς και Πάροχοι.
* Η πλατφόρμα θα απαιτεί την αποστολή επαρκών δικαιολογητικών σχετικά με την νόμιμη επιχειρησιακή υπόσταση του παρόχου (πχ, άδεια λειτουργίας). Τα εν λόγω δικαιολογητικά θα ελέγχονται από τους Διαχειριστές της πλατφόρμας, προκειμένου να ολοκληρωθεί η εγγραφή του Παρόχου σε αυτή.
* Οι συναλλαγές θα γίνονται αποκλειστικά με την χρήση πόντων από το ηλεκτρονικό πορτοφόλι. Οι γονείς θα πρέπει να αγοράζουν πόντους, καθώς η αγορά εισιτηρίων απευθείας με την χρήση κάρτας δεν θα είναι δυνατή.
* Οι δραστηριότητες που παρέχει η πλατφόρμα εδρέυουν εντός Αττικής. Κατ'επέκταση η σελίδα της πλατφόρμας θα είναι διαθέσιμη μόνο στα Ελληνικά.
* Η υπηρεσία που παρέχουμε ειναι πιστοποιημένη απο τον Διεθνή Οργανισμό Τυποποιήσης και πληρή τις προϋποθέσεις νόμιμης λειτουργίας.
* Θεωρούμε οι εκδηλώσεις απευθύνονται σε ανήλικο κοινό. 
* Αποτελούμε μια νεοσύστατη εταιρία, με μικρό αρχικό πελατολόγιο.
* Ολοί οι χρήστες θα απαιτήται να έχουν επαρκώς ενημερωμένο browser (πχ, να στηρίζει την δική μας έκδοση javascript ???) και σε αντίθετη περίπτωση τους εμφανίζεται ανάλογη παρότρυνση για ενημέρωση αυτού.
* Η υλοποίηση των τραπεζικών συναλλαγών και της διαλλειτουργικότητας με την τράπεζα δεν εντάσσεται στην εμβέλεια της πλατφόρμας. Κάνουμε τη σύμβαση πως υπάρχει κάποιο endpoint στο οποίο καταθέτουμε ποσό και τραπεζικό λογαριασμό και μας επιστρέφει επιτυχία ή αποτυχία της συναλλαγής.
* Τα εισιτήρια που μας παρέχει ο πάροχος είναι για αποκλειστική χρήση από την πλατφόρμα μας και δεν διατίθονται από κοινού σε άλλα σημεία πώλησης.
* Κάθε παρόχος είναι υποχρέωμενος, σύμφωνα με τους όρους χρήσεις, να μην  κοστολογεί τις υπηρεσίες του φθηνότερα. Ωστόσο, δεν υποστηρίζεται σύστημα tracker για έλεγχο των τιμών των εισιτηρίων που παρέχουν οι πάροχοι σε άλλες πλατφόρμες.
* Δεν υπάρχει καθορισμένη πολιτική για την αντιμετώπιση του ανταγωνισμού με άλλες εταιρείες. Δεν υποστηρίζεται διαλειτουργικότητα με άλλες πλατφόρμες, ή ανταλλαγή δεδομένων.
* Οι λειτουργίες της πλατφόρμας θα είναι ομοίως προσβάσιμες και λειτουργικές, ανεξαρτήτως της συσκευής του χρήστη. Ωστόσο, ο τρόπος εμφάνισης των λειτουγιών θα εξαρτάται από την εκάστοτε συσκευή (responsive design).


## Λειτουργικές Απαιτήσεις Πλατφόρμας
Οι λειτουργικές απαιτήσεις της πλατφόρμας μας σχετίζονται με τις επιθυμητές υπηρεσίες που θα παρέχει η πλατφόρμα και με τον τρόπο που αυτές παρουσιάζονται στους χρήστες και χρησιμοποιούνται από αυτούς, ανάλογα με την ιδιότητά τους.
 
### Αρχική Σελίδα
Η επίσκεψη στην ιστοσελίδα μας ξεκινά από την Αρχική Σελίδα (Homepage), όπου ο χρήστης θα μπορεί να δει ένα μέρος των διαθέσιμων εκδήλωσεων, τις πιο πρόσφατα ανεβασμένες. Επίσης, θα υπάρχει ένα μικρό κείμενο-λεζάντα που θα περιγράφει με συνοπτικό και ελκυστικό τρόπο την υπηρεσία που προσφέρουμε. Ο χρήστης θα μπορεί να μεταβεί σε διαφορετικές σελίδες ώστε να εγγραφεί ως Γονέας ή ως Πάροχος, ή να συνδεθεί με τον ήδη υπάρχοντα λογαριασμό του -εάν επισκέπτεται τη σελίδα ως Ανώνυμος χρήστης- ή για να δει το προφίλ του με τη δυνατότητα να το επεξεργαστεί. Στην Αρχική Σελίδα θα δίνεται επίσης η δυνατότητα μέσω κατάλληλων επιλογών ο χρήστης να ρυθμίσει κριτήρια για να αναζητήσει δραστηριότητες με βάση τις προτιμήσεις του.
       
### Κριτήρια αναζήτησης
Τα κριτήρια αναζήσης που θα συμπεριλαμβάνονται στο σύστημά μας είναι:
- αναζήτηση βάσει ετικετών
- με βάση τις ηλικίες στις οποίες η δραστηριότητα αναφέρεται
- με βάση την απόσταση του χώρου διεξαγωγής της δραστηριότητας από τη θέση του γονέα
- με βάση το κόστος του εισιτηρίου
- με βάση την ημερομηνία διεξαγωγής

### Κατηγορίες δραστηριοτήτων
Οι δραστηριότητες που προβάλλονται στην πλατφόρμα καλύπτουν όλο το φάσμα των δραστηριοτήτων που απευθύνονται σε παιδιά, και πιο συγκεκριμένα μπορούν να χωριστούν στις ακόλουθες κατηγορίες:
- Παραστάσεις (Κινηματογράφος, Θέατρο, Χορός, Μουσική, Κουκλοθέατρο)
- Βιωματικά (Μουσεία, Θεατρικό παιχνίδι, Μουσικοκινητική αγωγή, Μαθήματα μουσικής, Μαθήματα ζωγραφικής, Δημιουργική απασχόληση)
- Αθλητισμός (Αθλήματα, Χορός)
- Παιχνίδι (Παιδότοποι, Εκδηλώσεις, Πάρκα Αναψυχής)
- Επιστήμη & Περιβάλλον (Ρομποτική, Περιβαλλοντική Αγωγή, Εκδηλώσεις)
Τα άνωθεν θα λειτουργήσουν και ως ετικέτες κατηγοριοποίησης για τις διάφορες δραστηριότητες.

### Είδη Χρηστών
#### Ανώνυμοι χρήστες
Όταν ένας χρήστης μεταβαίνει στην ιστοσελίδα χωρίς να είναι συνδεδεμένος εμφανίζεται η Αρχική Σελίδα όπως περιγράφηκε προηγουμένως, αλλά εάν ο χρήστης προσπαθήσει να μεταβεί στη σελίδα με τις λεπτομέρειες μιας δραστηριότητας (αναζήτηση???), τότε το σύστημα δεν θα το επιτρέπει και θα εμφανίζει μήνυμα που θα ενημερώνει το χρήστη πως πρέπει να εγγραφεί ή να συνδεθεί σε έναν λογαριασμό για να συνεχίσει την πλοήγησή του στην πλατφόρμα. Οι δυνατότητες που έχει στη συνέχεια, συνεπώς, είναι: Είτε να συνδεθεί στο λογαριασμό του για να συνεχίσει, είτε, αν δεν έχει λογαριασμό, να εγγραφεί ως Γονέας ή ως Πάροχος, μεταβαίνονται στην αντίστοιχη σελίδα. Στην σελίδα εγγραφής Γονέα, μέσω κατάλληλης φόρμας η οποία θα περιλαμβάνει τα πεδία: Όνομα, Επώνυμο, Τηλέφωνο, E-mail, Username, Password, θα μπορεί να κάνει την εγγραφή του και έπειτα να συνδεθεί στην πλατφόρμα για να συνεχίσει. (E-mail επιβεβαίωσης εγγραφής Γονέα???) Αντίστοιχα, στη σελίδα εγγραφής Παρόχου, μέσω κατάλληλης φόρμας ή οποία θα περιλαμβάνει τα πεδία: Όνομα, Επώνυμο, Ονομασία Επιχείρησης, Τηλέφωνο, E-mail, αριθμός τραπεζικού λογαριασμού, Username, Password, θα μπορεί να κάνει την εγγραφή του ως Πάροχος. Στη φόρμα εγγραφής Παρόχου θα ζητείται επίσης η υποβολή ως συνημμένων κάποιων Εγγράφων Πιστοποίησης (π.χ. καταστατικό επιχείρησης ή φορολογική δήλωση ή άδεια λειτουργίας), τα οποία ο Πάροχος θα υποβάλλει στο σύστημα και τα οποία θα αξιολογούνται από κάποιο Διαχειριστή της πλατφόρμας μας. Μια διαδικασία η οποία θεωρούμε πως δεν εμπίπτει στην εμβέλεια του ηλεκτρονικού μας συστήματος και εισάγεται για να διασφαλίσουμε την αξιοπιστία των Παρόχων δραστηριοτήτων στην πλατφόρμα μας. Επίσης πρέπει να αναφερθεί πως και στις δύο σελίδες αυτές θα αναγράφονται και οι όροι χρήσης της πλατφόρμας για το αντίστοιχο είδος χρήστη (Όροι Χρήσης Γονέα και Όροι Χρήσης Παρόχου), στους οποίους θα αναγράφονται ρητά οι κανονισμοί χρήσης της σελίδας, τα δικαιώματα και οι υποχρεώσεις του κάθε χρήστη. Αφού ένας Γονέας εγγραφεί, μπορεί αμέσως να συνδεθεί στο λογαριασμό του και να χρησιμοποιήσει την ιστοσελίδα μας. Αντίθετα, ένας Πάροχος αφού εγγραφεί πρέπει να περιμένει ώστε να γίνει ο έλεγχος των εγγράφων που κατέθεσε και να εγκριθεί χειροκίνητα ο λογαριασμός του για να συνδεθεί και να αναρτήσει δραστηριότητες. Παράλληλα, στους Ανώνυμους Χρήστες -όπως και στους υπόλοιπους συνδεδεμένους χρήστες- δίνεται πρόσβαση σε μία σελίδα Συχνών Ερωτήσεων (FAQ), μέσω της οποίας μπορούν να ενημερωθούν περαιτέρω σχετικά με την πλατφόρμα μας

#### Γονείς
Ο χρήστης Γονέας μπορεί από την Αρχική Σελίδα να εκτελέσει αναζήτηση δραστηριοτήτων με τα κριτήρια που επιθυμεί, ρυθμίζοντας τα κατάλληλα πεδία που αντιστοιχούν σε κάθε κριτήριο. Με αυτό τον τρόπο μεταβαίνει σε μια σελίδα όπου εμφανίζονται όλες οι δραστηριότητες που πληρούν τα κριτήρια που έθεσε, χωρίς εκτενή περιγραφή. Δηλαδή, για κάθε δραστηριότητα εμφανίζεται ο τίτλος της, μια σύντομη περιγραφή, η επωνυμία του Παρόχου που τη διοργανώνει, η ημερομηνία διεξαγωγής της και μία εικόνα. Επίσης, στη σελίδα αυτή, εμφανίζεται χάρτης με τις δραστηριότητες που ανήκουν στην υπό αναζήτηση περιοχή. Ο Γονέας, για να δει περισσότερες πληροφορίες για μια δραστηριότητα, μεταβαίνει στη σελίδα της δραστηριότητας, όπου υπάρχουν επιπλέον όλες οι φωτογραφίες που έχει διαθέσει ο Πάροχος για τη δραστηριότητα αυτή, καθώς και αναλυτική περιγραφή της, εικόνα προφίλ του Παρόχου και σύνδεσμος για το προφίλ αυτού. Στη σελίδα αναγράφεται εμφανώς το κόστος του εισιτηρίου σε πόντους και οι διαθέσιμες θέσεις, ενώ δίνεται δυνατότητα για άμεση αγορά ενός ή περισσότερων εισιτηρίων. Ο Γονέας από τη σελίδα της δραστηριότητας μπορεί: να κάνει Αγορά εισιτηρίων, να δει το προφίλ του Παρόχου, ή να επιστρέψει στη σελίδα με τα αποτελέσματα αναζήτησης για να δει και άλλες δραστηριότητες ή για να εκτελέσει νέα αναζήτηση. Σε περίπτωση που προσπαθήσει να κάνει Αγορά εισιτηρίων, χρειάζεται απλά να συμπληρώσει  το πλήθος των εισιτηρίων που θέλει. Εάν έχει τους απαραίτητους πόντους για την αγορά, τότε εμφανίζεται μήνυμα επιβεβαίωσης της αγοράς και έπειτα αφαιρούνται οι αντίστοιχοι πόντοι. Εάν ο Γονέας δεν έχει τους απαραίτητους πόντους για την αγορά, τότε εμφανίζεται παρότρυνση για μετάβαση στη σελίδα αγοράς πόντων. Μετά την αγορά, τα στοιχεία του εισιτηρίου και της δραστηριότητας την οποία αφορά, εμφανίζονται στο ιδιωτικό πάνελ του Γονέα, όπως θα αναφερθεί στη συνέχεια. Στη σελίδα προφίλ του Παρόχου, ο Γονέας μπορεί να βρει τα στοιχεία του, όλες τις ενεργές δραστηριότητες που έχει ανεβάσει ο συγκεκριμένος Πάροχος, καθώς και συγκεντρωμένες τις κριτικές για παλαιότερες δραστηριότητες του Παρόχου αυτού. Εκεί μπορεί και ο ίδιος να ανεβάσει κριτική για την ποιότητα των υπηρεσιών του Παρόχου. Οι κριτικές επίσης υπόκεινται στη δυνατότητα καταγγελίας.
Όταν ένας χρήστης είναι συνδεδεμένος ως Γονέας, του είναι πάντα εμφανές το σύνολο των διαθέσιμων πόντων που έχει στο ηλεκτρονικό του πορτοφόλι καθώς και η δυνατότητα μετάβασης στο προφίλ του και στη σελίδα αγοράς πόντων. Το προφίλ του Γονέα διαχωρίζεται σε δυο καρτέλες: Μία καρτέλα με τα προσωπικά του στοιχεία που έδωσε κατά τη διαδικασία της εγγραφής ή οποία είναι δημόσια και προσβάσιμη από όλους, με εξαίρεση τα στοιχεία τα οποία ο ίδιος έχει αποφασίσει να διατηρήσει κρυφά κατά την εγγραφή του. Στη δεύτερη καρτέλα, το πάνελ το οποίο είναι ιδιωτικό, θα εμφανίζεται μια λίστα όλων των εισιτηρίων που έχει αγοράσει, συμπεριλαμβανομένου και του (μοναδικού κωδικού εισιτηρίου που το χαρακτηρίζει???), με δυνατότητα μετάβασης στην αντίστοιχη δραστηριότητα, καθώς και δυνατότητα ακύρωσης του εισιτηρίου, πάντα υποκείμενη στην πολιτική ακυρώσεων που έχει ήδη αναφερθεί. Στο πάνελ θα εμφανίζονται επίσης ορισμένο πλήθος των τελευταίων εισιτηρίων που ο Γονέας είχε αγοράσει. 

#### Πάροχος
Ο χρήστης Πάροχος μπορεί από την Αρχική Σελίδα να πλοηγηθεί στην ιστοσελίδα και να αναζητήσει δραστηριότητες, όπως ακριβώς και ο Γονέας. Στον πάροχο δεν δίνεται η δυνατότητα αγοράς εισιτηρίων, κατ'επέκταση δεν έχει και ηλεκτρονικό πορτοφόλι. Ο Πάροχος μπορεί ανά πάσα στιγμή να μεταβεί στο προφίλ του και να μεταβεί στη σελίδα προσθήκης νέας δραστηριότητας στην πλατφόρμα. Στη δεύτερη περίπτωση θα μεταβαίνει σε νέα σελίδα όπου μέσω φόρμας θα εισάγει τον τίτλο και την περιγραφή της δραστηριότητας, τον αριθμό των εισιτηρίων που επιθυμεί να διατεθούν μέσω της πλατφόρμας μας και την τιμή πώλησης κάθε εισιτηρίου. Επίσης, θα συμπληρώνει πεδία που αφορούν στο είδος της νέας δραστηριότητας, στο εύρος των ηλικιών στις οποίες απευθύνεται, στην ημερομηνία, στην ώρα και στην τοποθεσία διεξαγωγής της. Ακόμα θα μπορεί να υποβάλλει φωτογραφίες αντιπροσωπευτικές της δραστηριότητας και του χώρου όπου θα γίνει. Όταν θα ολοκληρώνεται η παραπάνω διαδικασία, ο Πάροχος θα υποβάλλει τη φόρμα στο σύστημα, και η δραστηριότητα θα αναμένει έγκριση από κάποιον διαχειριστή. Αφού την λάβει, θα δημοσιεύεται και θα εμφανίζεται στην πλατφόρμα, μαζί με τα διαθέσιμα γι' αυτή εισιτήρια. Στις προαναφερθείσες φωτογραφίες θα προστίθεται ένα υδατογράφημα, το οποίο κατοχυρώνει τα δικαιώματα πνευματικής ιδιοκτησίας.
Τώρα όσον αφορά στο προφίλ του Παρόχου, αυτό θα χωρίζεται, επίσης, σε δύο μέρη. Κατ' αρχάς κάθε Πάροχος θα έχει μια σελίδα προφίλ η οποία θα είναι ορατή σε όλους τους συνδεδεμένους στο σύστημα -μη ανώνυμους- χρήστες. Στη σελίδα αυτή θα φαίνονται τα στοιχεία του Παρόχου και μία φωτογραφία του. Επίσης θα εμφανίζονται όλες οι δραστηριότητες που έχει ανεβάσει ο Πάροχος αυτός και είναι ενεργές, έτσι ώστε κάποιος Γονέας να μπορεί να βρει συγκεντρωμένες όλες τις δραστηριότητες που διοργανώνει ο εν λόγω Πάροχος. Ακόμα, στο προφίλ του Παρόχου εμφανίζονται οι κριτικές που έχουν αφήσει οι Γονείς, ώστε να διασφαλίζεται η αξιοπιστία του και να υπάρχει feedback για τις δραστηριότητες των Παρόχων που υπάρχουν στην πλατφόρμα μας. Το δεύτερο μέρος του προφίλ αφορά ένα πάνελ ελέγχου στο οποίο θα έχει πρόσβαση μόνο αυτός και στον οποίο θα εμφανίζονται οι δραστηριότητες που έχει ο ίδιος υποβάλλει στο σύστημα και η εξέλιξη της διαδικασίας προπώλησης εισιτηρίων για αυτές. Στον Πάροχο φαίνονται, επίσης, οι εκδηλώσεις που αναμένουν την έγκριση κάποιου διαχειριστή, με την αντίστοιχη ένδειξη.

#### Διαχειριστής
Οι Διαχειριστές θα συνδέονται στο σύστημα μέσα από μια φόρμα σύνδεσης η οποία δεν θα είναι διαθέσιμη από την Αρχική Σελίδα, αλλά από σελίδα που γνωρίζουν μόνο οι ίδιοι, για λόγους ασφαλείας. Αφού συνδεθούν, θα αναγνωρίζονται ως συνδεδεμένοι χρήστες στην ιστοσελίδα και θα μπορούν να περιηγηθούν κανονικά, να κάνουν αναζήτηση δραστηριοτήτων, αλλά δεν μπορούν ούτε να αγοράσουν πόντους και εισιτήρια, ούτε να υποβάλλουν καινούριες δραστηριότητες στο σύστημα. Οι λόγοι για τους οποίους μπορούν να περιηγθούν στην πλατφόρμα είναι καθαρά πρακτικοί, δηλαδή για να μπορούν να εποπτεύουν ότι όλα λειτουργούν και εμφανίζονται όπως πρέπει για τους χρήστες της ιστοσελίδας, αλλά δεν είναι χρηστικοί, δηλαδή δεν είναι χρήστες των υπηρεσιών που προσφέρει η πλατφόρμα. Το έργο των Διαχειριστών λαμβάνει χώρα στον Πίνακα Ελέγχου, ένα σύνολο σελίδων που είναι προσβάσιμο μόνο για τους Διαχειριστές και στο οποίο είναι διαθέσιμα όλα τα απαραίτητα για τη δουλειά τους εργαλεία. Στον Πίνακα Ελέγχου υπάρχουν οι εξής σελίδες:
- Μία λίστα Γονέων, όπου ο Διαχειριστής μπορεί να δει όλους τους λογαριασμούς των εγγεγραμμένων Γονέων με τα στοιχεία τους και τους διαθέσιμους πόντους τους, να αφαιρέσει το δικαίωμα πρόσβασης στον λογαριασμό του και της υποβολής κριτικών στους Παρόχους. Αντίστοιχα, μπορεί να επαναφέρει τα δικαιώματα σε έναν χρήστη Γονέα. Επίσης, έχει τη δυνατότητα επαναφοράς του κωδικού πρόσβασης ενός Γονέα, εφόσον αυτό ζητηθεί.
- Μία λίστα Παρόχων, όπου ο Διαχειριστής μπορεί να δει όλους τους λογαριασμούς των εγγεγραμμένων Παρόχων με τα στοιχεία τους. Μπορεί να αφαιρέσει δικαιώματα πρόσβασης στον λογαριασμό και ανάρτησης νέων εκδηλώσεων, ή αντίστοιχα να τα επαναφέρει. Επίσης, έχει τη δυνατότητα επαναφοράς του κωδικού πρόσβασης ενός Παρόχου, εφόσον αυτό ζητηθεί.
- Μία σελίδα στην οποία υπάρχει λίστα των παρόχων που αναμένουν έγκριση της εγγραφής τους (έπειτα από επιθεώρηση των στοιχείων τους) και μία αντίστοιχη για την έγκριση των υποβαλλόμενων δραστηριοτήτων.
- Στατιστικά στοιχεία χρήσης: Νέες εγγραφές και δραστηριότητες, ποσοστά κρατήσεων, έσοδα και έξοδα της πλατφόρμας σε ημερήσια, εβδομαδιαία και μηνιαία βάση ώστε να μπορεί να γίνει επιχειρησιακός έλεγχος στην πλατφόρμα, και να παρακολουθείται η λειτουργία της.

### Καθολικές απαιτήσεις
-Κάθε χρήστης και διαχειριστής θα μπορεί να αποσυνδέεται από την πλατφόρμα όποτε το επιθυμεί, και να επανασυνδέεται την επόμενη φορά που θα θέλει να την χρησιμοποιήσει.
-Η πλατφόρμα θα είναι εύχρηστη, εμφανίσιμη και λειτουργική, ανεξάρτητα από την συσκευή (υπολογιστής, tablet, κινητό) που χρησιμοποιεί ο κάθε χρήστης για να έχει πρόσβαση σε αυτή.
-Η πλατφόρμα εγγυάται την ασφαλή ανταλλαγή και συνεπή διατήρηση των δεδομένων του χρήστη.

### Αιτήσεις υποστήριξης - Καταγγελίες
Στους συνδεδεμένους στην πλατφόρμα μας χρήστες, θα δίνεται ανά πάσα στιγμή η δυνατότητα για επικοινωνία με τους διαχειριστές της πλατφόρμας, μέσω μίας φόρμας υποστήριξης. Παράλληλα, στο προφίλ κάθε χρήστη -Γονέων και Παρόχων- καθώς και στις λεπτομέρειες κάθε εκδήλωσης, θα υπάρχει η δυνατοτητα καταγγελίας (report) του εκάστοτε αντικειμένου, λόγω υβριστικού, κακόβουλου ή παραπλανητικού περιεχομένου. Ωστόσο, η αλόγιστη ή καταχρηστική χρήση της δυνατότητας καταγγελίας, θα επιφέρει ποινές υπό τη μορφή περιορισμών στον λογαριασμό που την καταχράστηκε. Τόσο για τις καταγγελίες, όσο και για τις αιτήσεις υποστήριξης, θα αποστέλλεται e-mail στους Διαχειριστές, οι οποίοι, με τη σειρά τους, θα τις επιλύουν και θα απαντούν μέσω e-mail στον αιτούμενο.

## Ανοιχτά Ζητήματα
#### Επεξήγηση του responsive design
#### Πάντα προσβάσιμοι όροι χρήσεις, πολιτική για τα cookies
#### FAQ
#### logout
