<div class="container">
 <br>
 <h3><b>Όροι Χρήσης</b></h3>
 <br>
 <div class="good-size" align="justify">
  Η πλατφόρμα Kidspiration είναι η ηλεκτρονική υπόσταση της ελληνικής εταιρείας Kidspiration που εδρεύει στην Αττική. Μέσω αυτής, η εταιρεία δίνει τη δυνατότητα σε παρόχους παιδικών δραστηριοτήτων να προβάλλουν τις δραστηριότητές τους και να διαθέσουν εισιτήρια γι' αυτές, ενώ ταυτόχρονα γονείς μπορούν να αναζητήσουν και να αγοράσουν εισιτήρια για τις παιδικές δραστηριότητες που είναι αναρτημένες στην πλατφόρμα.
  Οι δραστηριότητες που αναρτώνται στην πλατφόρμα Kidspiration είναι αποκλειστικά για παιδιά και εφήβους, δηλάδη απευθύνονται σε άτομα αυστηρά μικρότερα των 18 ετών.
  Πριν χρησιμοποιήσετε την πλατφόρμα, παρακαλούμε να διαβάσετε προσεκτικά τους παρακάτω όρους που ισχύουν για τη χρήση της πλατφόρμας, καθότι η περιήγηση σε αυτή και η χρήση της συνεπάγεται ανεπιφύλακτα τη ρητή συγκατάθεση και συμφωνία με αυτούς. 
 </div>
 <br>
 <h4><b>1. Όροι</b></h4>
 <div class="good-size" align="justify">
  H Kidspiration έχει τη διακριτική ευχέρεια να τροποποιεί μονομερώς ή να ανανεώνει τους όρους και τις προϋποθέσεις των συναλλαγών που πραγματοποιούνται μέσω της πλατφόρμας, σύμφωνα με τις ανάγκες και τα ισχύοντα συναλλακτικά ήθη.
  Υποχρεούται να προβαίνει σε έγκαιρη ενημέρωση των χρηστών για τυχόν τροποποιήσεις και αλλαγές. Οι αλλαγές αυτές δεν ισχύουν για πόντους και εισιτήρια που έχουν αγοραστεί πριν τις εκάστοτε αλλαγές.
 </div>
 <br>
 <h4><b>2. Παρεχόμενες πληροφορίες</b></h4>
 <div class="good-size" align="justify">
  Η Kidspiration δεσμεύεται για την πληρότητα και την εγκυρότητα των πληροφοριών που εμφανίζονται στην πλατφόρμα και οι οποίες αφορούν τα ουσιώδη χαρακτηριστικά που περιγράφονται κατά περίπτωση για κάθε εκδήλωση. Δεν δεσμεύεται για τυχόν τεχνικά η τυπογραφικά λάθη που έχουν διαφύγει της προσοχής ή έχουν προκληθεί ακούσια ή εξαιτίας διακοπής της λειτουργίας της πλατφόρμας για λόγους ανωτέρας βίας.
 </div>
 <br>
 <h4><b>3. Περιορισμός ευθύνης</b></h4>
 <div class="good-size" align="justify">
  Η Kidspiration εγγυάται τη διαθεσιμότητα των εισιτηρίων για τις δραστηριότητες που εμφανίζονται στην πλατφόρμα, και είναι υποχρεωμένη να ενημερώνει άμεσα τους τελικούς αγοραστές για τη διαθεσιμότητα ή μη εισιτηρίων για κάθε δραστηριότητα έγκαιρα, κατά τη διαδικασία της κράτησης εισιτηρίου.
  Η Kidspiration ελέγχει και διασταυρώνει τα παρεχόμενα από τους διοργανωτές στοιχεία για τις δραστηριότητες που υποβάλλονται στο σύστημα, έτσι ώστε να πληρούν τις προϋποθέσεις έγκυρης και ασφαλούς δραστηριότητας.
  Η Kidspiration δεν φέρει ευθύνη για την τοποθεσία, τις συνθήκες, το περιεχόμενο και την ποιότητα των παρεχόμενων παιδικών δραστηριοτήτων σε περίπτωση που τα στοιχεία που υποβλήθηκαν για μια δραστηριότητα από τον εκάστοτε πάροχο ήταν διαστρεβλωμένα, ψευδή, παραπλανητικά ή σε οποιαδήποτε περίπτωση όπου το περιεχόμενο της δραστηριότητας είναι στην πράξη διαφορετικό από αυτό που παρουσιάζεται στην πλατφόρμα.
  Η ευθύνη για τη διοργάνωση, την ποιότητα και την ασφάλεια της κάθε δραστηριότητας που προβάλλεται στην πλατφόρμα Kidspiration ανήκει εξ ολοκλήρου στον διοργανωτή παιδικών δραστηριοτήτων που την έχει αναρτήσει στην πλατφόρμα.
  Η Kidspiration δεν ευθύνεται για τυχόν τεχνικά προβλήματα που ενδέχεται να παρουσιαστούν στους χρήστες, τόσο κατά την επίσκεψη όσο και κατά τη χρήση της πλατφόρμας, τα οποία έχουν σχέση με τη λειτουργία και τη συμβατότητα της υποδομής του χρήστη.
 </div>
 <br>
 <h4><b>4. Δικαιώματα πνευματικής ιδιοκτησίας</b></h4>
 <div class="good-size" align="justify">
  Η πλατφόρμα Kidspiration αποτελεί τον επίσημο διαδικτυακό τόπο της εταιρείας Kidspiration. Οι εικόνες, τα γραφικά, οι φωτογραφίες, τα σχέδια, τα κείμενα, οι παρεχόμενες υπηρεσίες και συνολικά όλο το περιεχόμενο της πλατφόρμας αποτελεί πνευματική ιδιοκτησία της Kidspiration και προστατεύεται από τις διατάξεις του ελληνικού δικαίου και των διεθνών συμβάσεων.
  Ρητά απαγορεύεται οποιαδήποτε αντιγραφή, αναλογική/ψηφιακή εγγραφή και μηχανική αναπαραγωγή, διανομή, μεταφορά, downloading, μεταποίηση, μεταπώληση, δημιουργία παράγωγης εργασίας ή παραπλάνηση του καταναλωτικού κοινού σχετικά με τον πραγματικό πάροχο του περιεχομένου της πλατφόρμας Kidspiration.
  Η αναπαραγωγή, επανέκδοση, μεταφόρτωση, ανακοίνωση, διάδοση ή μετάδοση ή οποιαδήποτε άλλη χρήση του περιεχομένου με οποιοδήποτε τρόπο ή μέσο για εμπορικούς η άλλους σκοπούς επιτρέπεται μόνο αφού έχει προηγηθεί έγγραφη άδεια της Kidspiration ή άλλου νόμιμου δικαιούχου των ανωτέρω πνευματικών δικαιωμάτων.
  Όλα τα ονόματα, οι εικόνες, οι λογότυποι και τα διακριτικά γνωρίσματα που αντιπροσωπεύουν την Kidspiration και την ηλεκτρονική της πλατφόρμα αποτελούν αποκλειστικά σήματα και διακριτικά γνωρίσματα της εταιρείας και τελούν υπό την προστασία των ελληνικών, κοινοτικών και διεθνών νόμων περί εμπορικών σημάτων και βιομηχανικής και πνευματικής ιδιοκτησίας και αθέμιτου ανταγωνισμού.
  Σε κάθε περίπτωση, η εμφάνισή τους στην πλατφόρμα Kidspiration δεν αποτελεί λόγο για μεταβίβαση ή εκχώρηση αδείας ή δικαιώματος χρήσης τους.
 </div>
 <br>
 <h4><b>5. Υποχρεώσεις χρήστη</b></h4>
 <div class="good-size" align="justify">
  Όλοι ανεξαιρέτως οι χρήστες της πλατφόρμας Kidspiration αποδέχονται και δεσμεύονται ότι δεν θα την χρησιμοποιούν για αποστολή, δημοσίευση ή μετάδοση οποιουδήποτε είδους περιεχομένου που μπορεί να χαρακτηριστεί παράνομο, βλαβερό, απειλητικό, προσβλητικό, ενοχλητικό, συκοφαντικό, δυσφημιστικό, χυδαίο, άσεμνο, παραβίαση του απορρήτου τρίτου προσώπου, που δείχνει εμπάθεια ή εκφράζει φυλετικές, εθνικές ή άλλες διακρίσεις, που μπορεί να προκαλέσει βλάβες σε ανήλικους με οποιονδήποτε τρόπο, που δεν δικαιούται να μεταδοθεί σύμφωνα με την νομοθεσία ή τις συμβατικές ή διαχειριστικές σχέσεις (όπως εσωτερικές πληροφορίες, ιδιοκτησιακές και εμπιστευτικές πληροφορίες που αποκτήθηκαν ή αποκαλύφθηκαν ως μέρος εργασιακών σχέσεων ή που καλύπτονται σε συμφωνίες εμπιστευτικότητας), που παραβιάζει οποιαδήποτε ευρεσιτεχνία, εμπορικό σήμα, εμπορικό μυστικό, πνευματικά δικαιώματα ή άλλα ιδιοκτησιακά δικαιώματα τρίτων, που περιέχει ιούς λογισμικού ή οποιουσδήποτε άλλους κώδικες, αρχεία ή προγράμματα που έχουν σχεδιαστεί με σκοπό την διακοπή, την πρόκληση βλάβης, την καταστροφή ή παρεμπόδιση της λειτουργίας οποιουδήποτε λογισμικού ή υλικού υπολογιστών, που ηθελημένα ή αθέλητα παραβαίνει την ισχύουσα ελληνική και κοινοτική νομοθεσία και των διατάξεων αυτής, που δύναται να παρενοχλήσει τρίτους με οποιοδήποτε τρόπο και οποιοδήποτε περιεχόμενο χρησιμοποιείται για συλλογή ή αποθήκευση προσωπικών δεδομένων των χρηστών.
 </div>
 <br>
 <h4><b>6. Ασφάλεια</b></h4>
 <div class="good-size" align="justify">
  Η Kidspiration δίνει μεγάλη σημασία στα θέματα ασφάλειας των προσωπικών δεδομένων των χρηστών καθώς και των ηλεκτρονικών συναλλαγών και δεσμεύεται να λαμβάνει όλα τα απαραίτητα μέτρα, χρησιμοποιώντας σύγχρονες και προηγμένες μεθόδους, ώστε να παρέχει τη μέγιστη δυνατή διασφάλισή τους.
  Κάθε πληροφορία που σχετίζεται με προσωπικά στοιχεία και συναλλαγές χρηστών είναι ασφαλής και απόρρητη. 
  Η ασφάλεια της πλατφόρμας Kidspiration επιτυγχάνεται μέσω της εξασφάλισης του απορρήτου της μεταφοράς προσωπικών δεδομένων.
 </div>
 <br>
 <h4><b>7. Προστασία προσωπικών δεδομένων</b></h4>
 <div class="good-size" align="justify">
  Τα προσωπικά στοιχεία που ζητούνται κατά την εγγραφή ενός χρήστη στην πλατφόρμα Kidspiration χρησιμοποιούνται αποκλειστικά για χρήση στις παρεχόμενες υπηρεσίες της πλατφόρμας, για την επικοινωνία των διαχειριστών της πλατφόρμας με τους χρήστες και για τη διασφάλιση της αξιοπιστίας των χρηστών και σε καμία περίπτωση δεν παραχωρούνται και δεν χρησιμοποιούνται από οποιονδήποτε τρίτο (εξαιρούνται οι περιπτώσεις που προβλέπονται από το Νόμο).
  H προστασία προσωπικών δεδομένων διέπεται από τις αρχές του Ν. 2472/97 όπως αυτός τροποποιήθηκε από τον Ν. 3471/2006 για την Προστασία Προσωπικών Δεδομένων.
  Η Kidspiration επιτρέπει μόνο στους διαχειριστές της πλατφόρμας να έχουν πρόσβαση στα προσωπικά στοιχεία των χρηστών, αποκλειστικά για λόγους εποπτείας και ελέγχου της λειτουργίας της πλατφόρμας. Απαγορεύεται η πρόσβαση στα προσωπικά στοιχεία των χρηστών και η χρήση τους για οποιονδήποτε άλλο λόγο χωρίς προηγούμενη εξουσιοδότηση.
  <br><br>
  <b>Ενημέρωση για τα Cookies</b>
  <br>
  Τα «Cookies» είναι μικρά αρχεία με πληροφορίες που μια ιστοσελίδα αποθηκεύει στον υπολογιστή ενός χρήστη, ώστε κάθε φορά που ο χρήστης συνδέεται στην ιστοσελίδα, η τελευταία να ανακτά τις εν λόγω πληροφορίες και να προσφέρει στο χρήστη σχετικές με αυτές υπηρεσίες.
  Τα Cookies μπορούν να βελτιώσουν την εμπειρία περιήγησης επιτρέποντας στις τοποθεσίες να απομνημονεύουν τις προτιμήσεις του χρήστη ή δίνοντάς στο χρήστη τη δυνατότητα να αποφεύγει τη σύνδεση κάθε φορά που επισκέπτεται συγκεκριμένες τοποθεσίες.
  Τα Cookies είναι ασφαλή και δεν αποθηκεύουν επικίνδυνα ή ανεπιθύμητα στοιχεία. Εάν δεν θέλετε οι τοποθεσίες να αποθηκεύουν cookies στον υπολογιστή σας, μπορείτε να τα αποκλείσετε.
  Στην Kidspiration χρησιμοποιούμε Cookies για τη βελτιστοποίηση της λειτουργίας της πλατφόρμας και για την άμεση σύνδεση των χρηστών.
 </div>
 <br>
 <h4><b>8. Ρόλοι χρηστών</b></h4>
 <div class="good-size" align="justify">
  Οι ρόλοι χρηστών για τους επισκέπτες χρήστες της πλατφόρμας είναι οι ακόλουθοι:
  <br><br>
  <span class="underlined">Ανώνυμος χρήστης</span><br>
  Χρήστης που δεν είναι εγγεγραμμένος ή συνδεδεμένος στην πλατφόρμα. Κάθε ανώνυμος χρήστης μπορεί να περιηγηθεί στην αρχική σελίδα της πλατφόρμας και να αναζητήσει δραστηριότητες. Δεν μπορεί να αγοράσει εισιτήρια ή να αναρτήσει δραστηριότητες. Μπορεί να κάνει εγγραφή στην πλατφόρμα είτε ως γονέας είτε ως πάροχος, ανάλογα με τη χρήση που θέλει να κάνει στην πλατφόρμα.
  <br><br>
  <span class="underlined">Γονέας</span><br>
  Χρήστης που εγγράφεται και έπειτα συνδέεται ως γονέας, ώστε να αναζητήσει και να αγοράσει εισιτήρια για δραστηριότητες για τα παιδιά του. Στην σελίδα εγγραφής γονέα, μέσω κατάλληλης φόρμας η οποία περιλαμβάνει τα πεδία: Όνομα, Επώνυμο, Τηλέφωνο, E-mail, Username, Password, μπορεί να κάνει την εγγραφή του και έπειτα να συνδεθεί στην πλατφόρμα για να συνεχίσει. Κάθε φορά που συνδέεται, αναγνωρίζεται από την πλατφόρμα και μπορεί να αναζητά δραστηριότητες και να αγοράζει εισιτήρια γι' αυτές. Μπορεί επίσης να αγοράζει πόντους για το ηλεκτρονικό του πορτοφόλι και να τροποποιεί τις πληροφορίες προφίλ του.
  Όταν ένας χρήστης είναι συνδεδεμένος ως γονέας, του είναι πάντα εμφανές το σύνολο των διαθέσιμων πόντων που έχει στο ηλεκτρονικό του πορτοφόλι, καθώς και η δυνατότητα μετάβασης στο προφίλ του και στη σελίδα αγοράς πόντων. Το προφίλ του Γονέα είναι ιδιωτικό και σε αυτό εμφανίζονται τα στοιχεία του προφίλ του, μια λίστα των τρεχόντων εισιτηρίων που κατέχει, συμπεριλαμβανομένων και των μοναδικών κωδικών εισιτηρίων που τα χαρακτηρίζουν, με δυνατότητα μετάβασης στις αντίστοιχες δραστηριότητες, καθώς και ιστορικό των εισιτηρίων που έχει αγοράσει τον τελευταίο χρόνο για δραστηριότητες που έχουν ήδη πραγματοποιηθεί.
  <br><br>
  <span class="underlined">Πάροχος</span><br>
  Χρήστης που εγγράφεται και έπειτα συνδέεται ως πάροχος, ώστε να μπορεί να αναρτήσει παιδικές δραστηριότητες και εκδηλώσεις στην πλατφόρμα. Στη σελίδα εγγραφής παρόχου, μέσω κατάλληλης φόρμας η οποία περιλαμβάνει τα πεδία: Όνομα, Επώνυμο, Ονομασία Επιχείρησης, Τηλέφωνο, E-mail, Αριθμός Τραπεζικού Λογαριασμού, Username, Password, μπορεί να κάνει την εγγραφή του ως πάροχος. Στη φόρμα εγγραφής παρόχου ζητείται η υποβολή μιας φωτογραφίας αντιπροσωπευτικής της επιχείρησης του παρόχου. Επίσης, ζητείται η υποβολή ως συνημμένου ενός εγγράφου πιστοποίησης (π.χ. καταστατικό επιχείρησης, φορολογική δήλωση, άδεια λειτουργίας), το οποίο ο πάροχος θα υποβάλει στο σύστημα και θα αξιολογείται από φυσικό πρόσωπο της Kidspiration.
  Πρόκειται για μια διαδικασία η οποία εφαρμόζεται για να διασφαλιστεί όσο δυνατόν περισσότερο η αξιοπιστία των παρόχων δραστηριοτήτων στην πλατφόρμα. Κάθε πάροχος αφού εγγραφεί πρέπει να περιμένει ώστε να γίνει ο έλεγχος των εγγράφων που κατέθεσε και να εγκριθεί χειροκίνητα ο λογαριασμός του για να συνδεθεί και να αναρτήσει δραστηριότητες.
  Ο πάροχος μπορεί να υποβάλλει καινούριες δραστηριότητες μέσω της αντίστοιχης φόρμας, οι οποίες αφού εγκριθούν από εκπρόσωπο της Kidspiration, προβάλλονται στην πλατφόρμα. Ο χρήστης πάροχος έχει την δυνατότητα να πλοηγείται στην πλατφόρμα βλέποντας εκδηλώσεις, όμως δεν έχει ηλεκτρονικό πορτοφόλι και δεν μπορεί να αγοράζει εισιτήρια. Επιπλέον, μπορεί να επεξεργαστεί το προφίλ του με πληροφορίες της επιχείρησης που εκπροσωπεί, να βλέπει την πληρότητα κάθε μιας εκ των δραστηριοτήτων που έχει αναρτήσει, καθώς και μηνιαία reports με τα εισιτήρια που πωλήθηκαν και τα αντίστοιχα έσοδα ανά μήνα.
 </div>
 <br>
 <h4><b>9. Αναζήτηση δραστηριοτήτων</b></h4>
 <div class="good-size" align="justify">
  Κάθε επισκέπτης της πλατφόρμας Kidspiration μπορεί να αναζητήσει δραστηριότητες μέσα από τη γκάμα δραστηριοτήτων που είναι αναρτημένες στην πλατφόρμα.
  Στην αρχική σελίδα δίνεται η δυνατότητα μέσω ενός πλαισίου αναζήτησης ο χρήστης να ξεκινήσει μια αναζήτηση, ή να μεταβεί στη σελίδα αναζήτησης όπου μπορεί να εκτελέσει μια πλήρη αναζήτηση, επιλέγοντας και ρυθμίζοντας κριτήρια για να αναζητήσει δραστηριότητες με βάση τις προτιμήσεις του.
  Τα κριτήρια αναζήτησης που συμπεριλαμβάνονται στην πλατφόρμα Kidspiration είναι: ελεύθερο κείμενο, κατηγορία δραστηριότητας, ηλικίες στις οποίες η δραστηριότητα απευθύνεται, απόσταση του χώρου διεξαγωγής της δραστηριότητας από τη θέση του γονέα, κόστος εισιτηρίου, ημερομηνία διεξαγωγής.
  Οι δραστηριότητες που προβάλλονται στην πλατφόρμα καλύπτουν όλο το φάσμα των δραστηριοτήτων που απευθύνονται σε παιδιά, και πιο συγκεκριμένα μπορούν να χωριστούν στις ακόλουθες κατηγορίες: παραστάσεις, μουσεία, αθλητισμός, παιχνίδι, επιστήμη &amp; περιβάλλον, μαθήματα.
  Μόλις εκτελεστεί η αναζήτηση, εμφανίζονται όλες οι δραστηριότητες που πληρούν τα κριτήρια που έθεσε, με συνοπτικές πληροφορίες. Δηλαδή, για κάθε δραστηριότητα εμφανίζεται ο τίτλος της, μια εικόνα, μια σύντομη περιγραφή, η ημερομηνία και η ώρα διεξαγωγής της, το κόστος του εισιτηρίου και η κατηγορία της δραστηριότητας. Επίσης, στη σελίδα αυτή, εμφανίζεται χάρτης με τις δραστηριότητες που ανήκουν στην υπό αναζήτηση περιοχή.
  Για να δει ένας χρήστης περισσότερες πληροφορίες για μια δραστηριότητα, πρέπει να μεταβεί στη σελίδα με τις πληροφορίες της δραστηριότητας, όπου υπάρχουν επιπλέον όλες οι φωτογραφίες που έχει διαθέσει ο πάροχος για τη δραστηριότητα αυτή, καθώς και αναλυτική περιγραφή της και σύνδεσμος για το προφίλ του παρόχου που τη διοργανώνει. Στη σελίδα αναγράφεται εμφανώς το κόστος του εισιτηρίου σε πόντους και οι διαθέσιμες θέσεις, ενώ δίνεται δυνατότητα για άμεση αγορά ενός ή περισσότερων εισιτηρίων.
 </div>
 <br>
 <h4><b>10. Αγορά εισιτηρίου</b></h4>
 <div class="good-size" align="justify">
  Η αγορά εισιτηρίου στην πλατφόρμα Kidspiration γίνεται μόνο από τους χρήστες γονείς, από τη σελίδα πληροφοριών της εκάστοτε δραστηριότητας και η συναλλαγή γίνεται με πόντους από το ηλεκτρονικό πορτοφόλι και όχι με χρήματα απευθείας.
  Εάν στην σελίδα πληροφοριών μιας δραστηριότητας η επιλογή αγοράς εισιτηρίων είναι απενεργοποιημένη, αυτό σημαίνει ότι τα εισιτήρια για τη συγκεκριμένη δραστηριότητα έχουν εξαντληθεί.
  Με την αγορά του εισιτηρίου, στέλνεται σε ηλεκτρονική μορφή PDF το εισιτήριο για τη δραστηριότητα στην ηλεκτρονική διεύθυνση e-mail του χρήστη. Η προσκόμιση του εισιτηρίου στο χώρο διεξαγωγής της δραστηριότητας είναι απαραίτητη για την ταυτοποίηση του παιδιού, ώστε να συμμετάσχει στη δραστηριότητα.
  Κάθε εισιτήριο είναι ατομικό και μεμονωμένο, δεν υπάρχουν πακέτα εισιτηρίων ή ειδικά εισιτήρια πολλαπλών χρήσεων.
  Δεν γίνονται δεκτές στην πλατφόρμα διαγραφές δραστηριοτήτων και ακυρώσεις εισιτηρίων. Δεν επιτρέπεται σε καμία περίπτωση η μεταπώληση εισιτηρίων που έχουν αγοραστεί από την πλατφόρμα Kidspiration σε άλλα μέσα και πλατφόρμες.
 </div>
 <br>
 <h4><b>11. Ηλεκτρονικό πορτοφόλι</b></h4>
 <div class="good-size" align="justify">
  Οι χρήστες γονείς διαθέτουν ένα ηλεκτρονικό πορτοφόλι πόντων, το οποίο μπορούν να φορτώσουν αγοράζοντας πόντους με χρήση πιστωτικών, χρεωστικών και προπληρωμένων καρτών, εξαργυρώνοντας ένα από τα διαθέσιμα πακέτα αγοράς πόντων.
  Με αυτούς τους πόντους μπορούν να αγοράσουν εισιτήρια για τις δραστηριότητες που επιθυμούν.
  Κάθε φορά που ένας χρήστης γονέας χρησιμοποιεί συνολικά 30000 πόντους για αγορές εισιτηρίων στην πλατφόρμα, λαμβάνει μπόνους 1000 πόντους συναλλαγών.
 </div>
 <br>
 <h4><b>12. Ανάρτηση δραστηριοτήτων</b></h4>
 <div class="good-size" align="justify">
  Κάθε χρήστης πάροχος μπορεί να υποβάλλει μια νέα δραστηριότητα προς έγκριση μέσω της φόρμας που είναι διαθέσιμη στη σελίδα προσθήκης νέας δραστηριότητας. Στη φόρμα αυτή πρέπει να εισάγει τον τίτλο και την περιγραφή της δραστηριότητας, τον αριθμό των εισιτηρίων που επιθυμεί να διατεθούν μέσω της πλατφόρμας μας και την τιμή πώλησης κάθε εισιτηρίου. Επίσης, συμπληρώνει πεδία που αφορούν στην κατηγορία της νέας δραστηριότητας, στο εύρος των ηλικιών στις οποίες απευθύνεται, στην ημερομηνία, στην ώρα και στην τοποθεσία διεξαγωγής της.
  Ακόμα, μπορεί να υποβάλλει φωτογραφίες αντιπροσωπευτικές της δραστηριότητας και του χώρου όπου αυτή πραγματοποιείται. Τα εισιτήρια που διαθέτει ο πάροχος στην πλατφόρμα Kidspiration είναι για αποκλειστική διάθεση και χρήση από την πλατφόρμα Kidspiration και δεν διατίθενται από κοινού σε άλλα σημεία πώλησης. Μετά την υποβολή της φόρμας από τον πάροχο, η δραστηριότητα αναμένει έγκριση από κάποιον διαχειριστή. Εφόσον τη λάβει, δημοσιεύεται και θα εμφανίζεται στην πλατφόρμα, μαζί με τα διαθέσιμα γι' αυτή εισιτήρια. Στις προαναφερθείσες φωτογραφίες προστίθεται ένα υδατογράφημα, το οποίο κατοχυρώνει τα δικαιώματα πνευματικής ιδιοκτησίας.
 </div>
 <br>
 <h4><b>13. Χρεώσεις χρηστών</b></h4>
 <div class="good-size" align="justify">
 Οι υπηρεσίες της πλατφόρμας παρέχονται τόσο στους γονείς, όσο και στους παρόχους παιδικών εκδηλώσεων, χωρίς κάποια πάγια πληρωμή ή μηνιαία συνδρομή για τη χρήση της πλατφόρμας. Επίσης, δεν υπάρχει υποχρεωτικό σταθερό κόστος ανά ανάρτηση εκδήλωσης για τον πάροχο, ή σταθερό κόστος ανά κράτηση εισιτηρίου για τον γονέα.
 Οι επιλογές αυτές γίνονται ώστε να υπάρχει ευνοϊκό περιβάλλον για την όσο το δυνατόν μεγαλύτερη ανάπτυξη και χρήση της πλατφόρμας, τόσο από παρόχους που θέλουν να προβάλλουν τις εκδηλώσεις τους, όσο και από γονείς που αναζητούν ενδιαφέρουσες δραστηριότητες για τα παιδιά τους.
 Η πλατφόρμα Kidspiration έχει κέρδος από προμήθεια ύψους 10% της τιμής του εισιτηρίου, για κάθε εισιτήριο που έχει πωληθεί για μια δραστηριότητα μέσω της πλατφόρμας. Η προμήθεια ουσιαστικά κατακρατάται από τα χρήματα που η πλατφόρμα θα αποδώσει στον πάροχο της δραστηριότητας μετά το πέρας αυτής, με βάση τα εισιτήρια που έχουν εκδοθεί και πωληθεί από την πλατφόρμα μας για την εν λόγω δραστηριότητα.
 Με την εγγραφή του στην πλατφόρμα, ο πάροχος συμφωνεί με την κράτηση 10% η οποία ουσιαστικά παρέχεται ως αντάλλαγμα για τις υπηρεσίες προβολής της δραστηριότητας από την πλατφόρμα και δημοσιοποίησής της δραστηριότητας μέσω της πλατφόρμας στο ευρύ κοινό. Παράλληλα, ο πάροχος υποχρεούται να μη διαθέτει την ίδια δραστηριότητα σε χαμηλότερη τιμή σε άλλες πλατφόρμες ή εκτός πλατφόρμας. Οι πάροχοι πληρώνονται στο τέλος κάθε μέρας, για το σύνολο των εκδηλώσεων που πραγματοποιήθηκαν τη δεδομένη ημέρα, μέσω κατάθεσης στον τραπεζικό λογαριασμό που αντιστοιχεί στο λογαριασμό τους.
 </div>
 <br>
 <h4><b>14. Επικοινωνία</b></h4>
 <div class="good-size" align="justify">
  Η επικοινωνία των διαχειριστών της πλατφόρμας με τους χρήστες γίνεται μέσω της διεύθυνσης e-mail που αντιστοιχεί στον εκάστοτε λογαριασμό χρήστη. Για οποιαδήποτε πληροφορία ή βοήθεια, για προτάσεις, ερωτήσεις, πρωτοβουλίες ή καταγγελίες, η διεύθυνση ηλεκτρονικού ταχυδρομείου για επικοινωνία με την Kidspiration είναι:
 </div>
 <img class="img-responsive" src="/assets/images/e-mail.png" alt="">
</div>