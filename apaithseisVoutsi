1ο ΠΑΡΑΔΟΤΕΟ ΕΡΓΑΣΙΑΣ (ΑΝΑΛΥΣΗ ΑΠΑΙΤΗΣΕΩΝ)

•	ΣΚΟΠΟΣ :  

Σκοπός της εργασίας μας είναι ο σχεδιασμός ενός λογισμικού  που θα παρέχει σε γονείς τη δυνατότητα να βρίσκουν δραστηριότητες για τα παιδιά τους. Η πλατφόρμα μας θα βοηθά τους γονείς στην επιλογή της κατάλληλης δραστηριότητας με βάση κριτήρια όπως η ηλικία των παιδιών, το κόστος, το είδος, η εγγύτητα της δραστηριότητας κλπ. 
Φιλοδοξία μας είναι το λογισμικό μας να πληροί  κάποιες προϋποθέσεις που θα το καταστήσουν ελκυστικό και προσιτό για τους γονείς και θα εγγυάται την ασφάλεια των παιδιών τους, αλλά και των ίδιων σε κάθε επίπεδο.
Παράλληλα, επιθυμούμε η πλατφόρμα μας να είναι οικονομικά βιώσιμη και να μας αποφέρει κέρδη, που θα συμβάλλουν στη επιβίωση και επέκτασή της σε βάθος χρόνου.  Για το σκοπό αυτό, θα προσπαθήσουμε να παρέχουμε κίνητρα στους παρόχους υπηρεσιών για  να διαφημίσουν τις δραστηριότητες τους μέσω της πλατφόρμας μας και να μεριμνήσουμε ώστε να επιτυγχάνεται κάθε φορά αμοιβαίο όφελος από τη λειτουργία της.

•	ΚΑΤΗΓΟΡΙΕΣ ΧΡΗΣΤΩΝ:

Το λογισμικό μας θα είναι προσβάσιμο από τέσσερις διαφορετικές κατηγορίες χρηστών. Συγκεκριμένα, οι ρόλοι των χρηστών θα είναι οι ακόλουθοι:
1.	Ανώνυμος Χρήστης:
Οι ανώνυμοι χρήστες θα είναι άτομα τα οποία θα μπορούν να πλοηγηθούν στην πλατφόρμα μας χωρίς να έχουν ακολουθήσει κάποια διαδικασία εγγραφής. Για την ασφάλεια της πλατφόρμας μας, οι υποστηριζόμενες λειτουργίες  για τους ανώνυμους χρήστες θα είναι πολύ περιορισμένες.
Συγκεκριμένα, όταν θα συνδέονται στην πλατφόρμα μας θα τους εμφανίζεται μια αρχική σελίδα που θα τους πληροφορεί για τις παροχές και τα οφέλη του λογισμικού μας, καθώς και για τους παρόχους των υπηρεσιών, ώστε να επιτυγχάνεται η διαφήμιση των παρόχων. Ωστόσο, δε θα μπορούν να έχουν πρόσβαση στις δραστηριότητες, ούτε προφανώς να δουν οτιδήποτε αφορά τα στοιχεία των εγγεγραμμένων  μελών.
Επίσης, θα τους εμφανίζεται ένα εικονίδιο, πατώντας το οποίο θα μπορούν να ξεκινήσουν τη διαδικασία εγγραφής και στη συνέχεια θα πρέπει να δηλώσουν αν θέλουν να ακολουθήσουν εγγραφή ως γονείς η ως πάροχοι. Η φόρμα εγγραφής θα είναι διαφορετική στις δυο αυτές περιπτώσεις, ώστε να μπορούν οι διαχειριστές να έχουν ξεκάθαρη εικόνα για τους εγγεγραμμένους χρήστες που είναι γονείς και για τους χρήστες που είναι πάροχοι, προκειμένου να επιτυγχάνεται η ασφάλεια όλων των χρηστών και να παρέχονται σε αυτούς οι πληροφορίες και οι ενημερώσεις που τους αφορούν ανάλογα με την ιδιότητά τους.

2.	Γονέας:
Στους γονείς θα πρέπει να παρέχεται η δυνατότητα να δουν τα στοιχεία των επερχόμενων δραστηριοτήτων, για τις οποίες έχουν λάβει εισιτήριο, καθώς και να κάνουν αναζήτηση νέας δραστηριότητας. 
Στην πρώτη περίπτωση, θα τους εμφανίζεται μια λίστα με τα ονόματα των δραστηριοτήτων στις οποίες έχουν δηλώσει συμμετοχή, την ημερομηνία, την ώρα και τον τόπο διεξαγωγής τους.
Στη δεύτερη περίπτωση, θα μπορούν είτε να πατήσουν εμφάνιση όλων, είτε να συμπληρώσουν την ηλικία των παιδιών τους, τους περιορισμούς τους για το κόστος και την εγγύτητα του σημείου διεξαγωγής της δραστηριότητας, καθώς και την επιθυμία τους για το είδος της δραστηριότητας (πχ αθλητική, συναυλία, θέατρο κλπ). 
Επιπρόσθετα, θα μπορούν να κάνουν αναζήτηση με βάση τον πάροχο.
Επίσης, θα μπορούν να βλέπουν τους πόντους που θα έχουν στη διάθεση τους εκείνη τη στιγμή και να κάνουν αγορά πόντων.
Στην περίπτωση που θα θέλουν να «αγοράσουν» πόντους θα δίνουν τα στοιχεία της πιστωτικής-χρεωστικής τους κάρτας και θα επιλέγουν το χρηματικό ποσό που θα θέλουν να «μετατραπεί» σε πόντους.
Ακόμη, η πληρωμή για την αγορά εισιτηρίου θα γίνεται αποκλειστικά με πόντους και σε περίπτωση που οι διαθέσιμοι πόντοι δεν είναι αρκετοί για την αγορά κάποιου εισιτηρίου, οι γονείς θα πρέπει να αγοράσουν νέους πόντους.  (???) *(ΠΕΡΙΟΡΙΣΜΟΙ)

3.	Πάροχος Υπηρεσιών:

Οι πάροχοι υπηρεσιών θα μπορούν να βλέπουν την εξέλιξη της πώλησης των εισιτηρίων για τις δραστηριότητες τους που έχουν δημοσιευτεί μέσω της πλατφόρμας, καθώς και να κάνουν αίτηση για ανέβασμα νέας δραστηριότητας. Σε αυτήν την περίπτωση θα επιλέγουν τον αριθμό των εισιτηρίων που επιθυμούν να διατεθούν μέσω της πλατφόρμας μας και την τιμή στην οποία θα ήθελαν να διατεθούν στους γονείς, ώστε να υπάρχει αμοιβαίο όφελος για εμάς και εκείνους (θα εξηγηθεί παρακάτω στην πολιτική βιωσιμότητας). Επίσης, θα συμπληρώνουν τα πεδία που θα αφορούν το είδος της καινούργιας δραστηριότητας, το εύρος των ηλικιών στις οποίες απευθύνεται, την ημερομηνία και το μέρος διεξαγωγής της. Όταν θα ολοκληρώνεται η παραπάνω διαδικασία, θα δημοσιεύεται η νέα δραστηριότητα στην πλατφόρμα μας, όπως και τα εισιτήρια που είναι διαθέσιμα για αυτήν.

4.	Διαχειριστής:

Ο Διαχειριστής θα έχει τη δυνατότητα να εκτελεί τις παρακάτω λειτουργίες:
Α) Διαχείριση Χρηστών (πως?)
Β) Ανάθεση και Ανάκληση ρόλων και καθηκόντων (πως?)
Γ) Κλείδωμα Χρήστη (πως?)
Δ) Reset password χρήστη (πως?)

•	ΠΕΡΙΟΡΙΣΜΟΙ:

Οι περιορισμοί του συστήματός μας έχουν να κάνουν με:

(α) Την εγγύτητα:  
      Οι δραστηριότητες που δημοσιεύονται στην πλατφόρμα μας  
      λαμβάνουν χώρα εντός Αττικής.  (?)

(β) Το σύστημα πληρωμών:
      Οι γονείς μπορούν να αγοράζουν εισιτήρια μόνο μέσω πόντων.
      Δηλαδή - όπως περιγράψαμε προηγουμένως- κάθε φορά που ο  
      γονέας θέλει να αγοράσει εισιτήριο και οι εναπομείναντες πόντοι 
      δεν επαρκούν, απαιτείται εκ νέου αγορά πόντων. (?)      

•	ΠΑΡΑΔΟΧΕΣ:

Θεωρούμε πως μόλις ανοίξαμε μια καινούργια διαδικτυακή πλατφόρμα, συνεπώς για να προσελκύσουμε γονείς και παρόχους υπηρεσιών παρέχουμε αρχικά πολύ ευνοϊκές συνθήκες τόσο στους παρόχους για να επενδύσουν σε εμάς, όσο και στους γονείς για να αγοράσουν εισιτήρια για τις διάφορες δραστηριότητες.

•	ΕΜΒΕΛΕΙΑ ΣΥΣΤΗΜΑΤΟΣ: -οι δραστηριότητες μπορούν να δίνονται από τους παρόχους και σε άλλες πλατφόρμες(???)

•	ΑΠΑΙΤΗΣΕΙΣ: (λίγο-πολύ τις είπαμε στο ΣΚΟΠΟ και στην περιγραφή των ρόλων)
+τρόπος λειτουργίας του ηλεκτρονικού πορτοφολιού
+βιωσιμότητα(πως? Περιγραφή των συνθηκών συνεργασίας με παρόχους)
